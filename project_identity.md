# Ταυτότητα Έργου

<h2>Περιγραφή</h2>
 
Ένα μεγάλο ποσοστό εκπαιδευτικών εμπλέκεται κάθε χρόνο στη διαδικασία αποσπάσεων από περιοχή σε περιοχή και σε φορείς του υπουργείου παιδείας. 
Οι αποφάσεις των αποσπάσεων εκδίδονται κατά τη διάρκεια του πρώτου εξαμήνου του κάθε σχολικού έτους,  από διαφορετικά τμήματα του υπουργείου, 
σε πολλά ηλεκτρονικά αρχεία που δεν τηρούν  συγκεκριμένες προδιαγραφές (είναι εντελώς διαφορετικά μεταξύ τους). 
Συνεπώς, σημαντική πληροφορία αναφορικά με τις αποσπάσεις των εκπαιδευτικών χάνεται στην πληθώρα των αρχείων που εκδίδει κάθε χρόνο το υπουργείο. 
Το έργο έχει ως στόχο την ανάπτυξη του @pospaseis που είναι μια υπηρεσία που διευκολύνει τους εκπαιδευτικούς στο να ανακαλύψουν αυτήν την κρυμμένη 
πληροφορία προσφέροντας τους μια μηχανή αναζήτησης πολλαπλών κριτηρίων που επιτρέπει την εύκολη πλοήγηση στην πληθώρα των αποφάσεων αποσπάσεων που 
εκδίδει το υπουργείο. Με τον τρόπο αυτό, ο χρήστης της υπηρεσίας μπορεί να "ανακαλύψει", για παράδειγμα, πόσοι, ποιοι και τι ειδικότητας εκπαιδευτικοί 
αποσπάστηκαν σε συγκεκριμένο φορέα. Εκτός από τη διεπαφή ιστού που επιτρέπει το χρήστη να αναζητήσει πληροφορίες σχετικά με τις αποσπάσεις, το @pospaseis 
προσφέρει μια διεπαφή προγραμματισμού εφαρμογών (API) που επιτρέπει την αναζήτηση και την ανάκτηση της πληροφορίας σε μορφή JSON μέσω αιτημάτων http. 
Έτσι, To @pospaseis δίνει τη δυνατότητα σε οποιονδήποτε προγραμματιστή να πραγματοποιήσει αναζητήσεις μέσα από την εφαρμογή του ή το site του.

<h2>Screenshots</h2>

<img src="screenshots.png">

<h2>Χρήστες του @pospaseis</h2>

H υπηρεσία απευθύνεται κυρίως σε εκπαιδευτικούς καθώς και σε εμπλεκόμενους με θέματα εκπαίδευσης (διοικούντες της εκπαίδευσης, δημοσιογράφοι του εκπαιδευτικού ρεπορτάζ κλπ). 
Επίσης, η υπηρεσία απευθύνεται σε προγραμματιστές αφού μέσω του API οποιοσδήποτε προγραμματιστής μπορεί να έχει πρόσβαση στα δεδομένα των αποσπάσεων μέσα από την εφαρμογή του ή το site του.

<h2>Χρησιμά URLs</h2>

<ul type=circle>
<li>Η υπηρεσία είναι διαθέσιμη στο URL http://apospaseis.ellak.gr
</li>
<li> Το URL του έργου στο GitHub είναι https://github.com/ellak-monades-aristeias/apospaseis/
</li>
</ul>

<h2>Παραδοτέα</h2>

<ul type=circle>
<li><b>Π1 (deliverable 1)</b> Εκπονήθηκε μελέτη σχετικά με την ανάλυση και τη σχεδίαση της υπηρεσίας. Επίσης, ορίστηκαν οι τεχνολογίες που θα χρησιμοποιηθούν κατά την ανάπτυξη της υπηρεσίας. Η σχετική έκθεση είναι διαθέσιμη στο https://github.com/ellak-monades-aristeias/apospaseis/tree/master/deliverable1
</li>
<li><b>Π2 (deliverable 2)</b> Ανακτήθηκαν από το διαδίκτυο όλα τα αρχεία αποφάσεων απόσπασης που εκδόθηκαν από το ΥΠΠΑΙΘ κατά τη διάρκεια των τελευταίων τεσσάρων σχολικών ετών (2012-13, 2013-14, 2014-15 και 2015-16). Τα αρχεία αυτά προ-επεξεργάστηκαν (κρατήθηκε η χρήσιμη πληροφορία) και τα δεδομένα τους αποθηκεύτηκαν σε ένα ενιαίο αρχείο. Την ίδια περίοδο αναπτύχθηκε η Βάση Δεδομένων (ΒΔ) της υπηρεσίας, η οποία αποτελείται από τρεις πίνακες. Τα δεδομένα του ενιαίου αρχείου καταχωρήθηκαν στη ΒΔ μέσω μιας μικροεφαρμογής που αναπτύχθηκε για τον σκοπό αυτό (https://github.com/ellak-monades-aristeias/apospaseis/tree/master/deliverable3/uploader). Το Π2 περιλαμβάνει το ενιαίο αρχείο σε μορφή xls και αντίγραφο της ΒΔ. Τα δύο αρχεία είναι διαθέσιμα στο https://github.com/ellak-monades-aristeias/apospaseis/tree/master/deliverable2
</li>
<li><b>Π3 (deliverable 3)</b> Αναπτύχθηκε το website της υπηρεσίας. Ο κώδικας είναι διαθέσιμος στο https://github.com/ellak-monades-aristeias/apospaseis/tree/master/deliverable3. Το website δίνει τη δυνατότητα αναζήτησης αποσπάσεων και στατιστικών σχετικά με τις αποσπάσεις. Επίσης δίνει τη δυνατότητα πλοήγησης στα πρωτότυπα αρχεία αποφάσεων απόσπασης.  Το παραδοτέο αυτό περιλαμβάνει και τη μικροεφαρμογή που αναφέρθηκε παραπάνω.
</li>
<li><b>Π4 (deliverable 4)</b> Αναπτύχθηκε το API μέσω του οποίου τα αποτελέσματα των αναζητήσεων ανακτώνται σε μορφή JSON κατόπιν αιτήματος http. Το API και οδηγίες σχετικά με τη χρήση του ενσωματώθηκε στο website. Ο συνολικός κώδικας του @pospaseis είναι διαθέσιμος στο https://github.com/ellak-monades-aristeias/apospaseis/tree/master/deliverable4/site_with_api
</li>
<li><b>Π5 (deliverable 5)</b> Συντάχθηκε μια εργασία που παρουσιάζει την υπηρεσία και τα στάδια ανάπτυξης της. Η εργασία πρόκειται να υποβληθεί προς κρίση σε συνέδριο. Η εργασία είναι διαθέσιμη στο https://github.com/ellak-monades-aristeias/apospaseis/tree/master/deliverable5 
</li>
</ul>

<h2>Τεχνολογίες</h2>

<ul type=circle>

<li>
Για την προ-επεξεργασία των δεδομένων των αποσπάσεων των τεσσάρων τελευταίων σχολικών ετών χρησιμοποιήθηκαν τα εργαλεία:  Geany editor (http://www.geany.org/), Tabula (http://tabula.technology), pdftotext
</li>
<li>
Για τη αποθήκευση των δεδομένων δημιουργήθηκε ΒΔ αξιοποιώντας το σύστημα διαχείρισης βάσεων δεδομένων MariaDB (https://mariadb.org/)
</li>
<li>
Για την εισαγωγή των αποσπάσεων στη βάση δεδομένων της υπηρεσίας, αναπτύχθηκε PHP script.  Το Script αναλαμβάνει την καταχώρηση των δεδομένων στους κατάλληλους πίνακες της ΒΔ
</li>
<li>
Για την ανάπτυξη της διεπαφής ιστού της υπηρεσίας χρησιμοποιήθηκε η τεχνολογία HTML/CSS
</li>
<li>
Δόθηκε ιδιαίτερη έμφαση στο πως θα εμφανίζεται το website σε συσκευές διαφορετικού τύπου (υπολογιστές, ταμπλέτες, κινητά τηλέφωνα). Για το λόγω αυτό χρησιμοποιήθηκε η τεχνολογία Bootstrap (http://getbootstrap.com/)
</li>
<li>
Για τον προγραμματισμό από την μεριά του εξυπηρετητή (server side programming) χρησιμοποιήθηκε η γλώσσα PHP.  Με άλλα λόγια, ο προγραμματισμός των δυναμικών ιστοσελίδων της υπηρεσίας πραγματοποιήθηκε αξιοποιώντας τη γλώσσα PHP.
</li>
<li>
Για τον προγραμματισμό από την μεριά του πελάτη (client side programming) χρησιμοποιήθηκε η γλώσσα Java Script. Στην πραγματικότητα, η Java Script χρησιμοποιήθηκε για την επικύρωση των κριτηρίων αναζήτησης που ορίζει ο χρήστης στη διεπαφή ιστού.
</li>
<li>
Για την ανάπτυξη του API ακολουθήθηκε η λογική REST. Τα δεδομένα αποσπάσεων ανακτώνται σε μορφή JSON κατόπιν αποστολής κατάλληλου διαμορφωμένου http αιτήματος
</li>
<li>
Η υπηρεσία αποτρέπει SQL injections μέσω προχωρημένων τεχνικών προγραμματισμού
</li>
<li>
Η υπηρεσία παρέχει στατιστικά χρήσης μέσω της υπηρεσίας google analytics (http://www.google.com/analytics/) 
</li>
<li>
Η υπηρεσία φιλοξενείται σε εικονικό εξυπηρετητή ιστού της ΕΔΕΤ (https://okeanos.grnet.gr/home/) με λειτουργικό σύστημα Linux/Debian (https://www.debian.org/) και εξυπηρετητή ιστού Apache (http://www.apache.org/)
</li>
</ul>



